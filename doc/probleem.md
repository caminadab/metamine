Heb ik een probleem?
====================

Een processor kan sneller en exacter handelen dan jij, ik en Sjooffe. We kunnen het zien als een perfecte informatie verwerker. Onze wereld is echter veel te ingewikkeld om perfect te simuleren in een processor. Het penibele resultaat is dat de brug tussen de processor en onze wereld is gemaakt van hout dat krioelt van de houtwormen en schorpioenen. Hoe snel de processor ook wordt, de brug wordt evensnel verslechtert doordat er geen behoefte meer is aan een geoptimiseerd systeem aangezien de processor nu tijd over heeft voor grappen en grollen zoals java of windows, en iedere programmeur draagt eraan bij door niet te vervangen maar slechts voort te bouwen. De softwerald krioelt van de onkunde, incapabiliteit en tragikomisch pleisterwerk. Is er dan niets meer aan te doen? Dat heeft niemand gezegd en gelukkig gebeurt er ook genoeg goeds.


Problemen
---------

Grootste problemen op dit moment zijn herhaling (**het wiel opnieuw uitvinden**), inflexibiliteit en inconsistentie. Een afgeleide hiervan is genoeg bugs om de wereldbevolking twee keer mee te voeden en een overingewikkeldheid van hier tot kepler-17B. Laatst zag ik ook een pharaoh wachten op het inladen van een mediumgroot programma.

* *herhaling* is een gebrek aan toegangelijke globale oplossingen: wil je een algoritme als A\* implementeren (**efficient een kortste route berekenen**), dan zul je het moeten doen met een wikipedia beschrijving of een grote code bibliotheek downloaden hetgeen menigeen verafschrikt en die ook nog in jouw taal beschikbaar moet zijn. Ook is het slecht design en tekortkoming van huidige talen.

* *inflexibiliteit* is een gebrek aan huidige talen: het vervangen van een eventsysteem (**manier waarop programma met zichzelf communiceert**) kost maanden in een medium-groot product, in plaats van een simpel plug-en-play systeem.

* *inconsistentie* is een gevolg van luiheid en de huidige talen; in welke volgorde moet je met een database connecten, moet je een object eerst inladen en dan invullen of andersom, waarom werkt mijn code niet. Veel stukken programma laten niet weten waarom iets fout is omdat de programmeur daar dan expliciet over nagedacht moet hebben.


Oplossingen
-----------

Kort ruikende aan deze drie problemen is het antwoord vrij snel duidelijk: een globale collectie makkelijk doorzoekbare geteste code, en een niuwe programmeer taal.

* *herhaling* is te voorkomen met de globale collectie. Een programmeur kan vanuit zijn programmeeromgeving meteen code doorzoeken en in laten vullen of code uploaden.

* *inflexibiliteit* is een zeer algemeen en misschien wel onoplosbaar probleem, maar meer abstractie kan een hoop helpen, in tegenstelling tot wat bijna iedereen zegt. Meer hierover later.

* *inconsistentie* is te verhelpen door duidelijke definities. Indien deze niet compleet zijn of niet nageleefd worden is de code ongeldig.

Bestaande talen zouden hiervoor gebruikt kunnen worden, maar dit zou een broddeloplossing betekenen: dit moet grondig en bij de kern worden aangepakt worden.
